..514

¹Italiae satis fidelem imaginem depingere, non si ad re-
gionum situs solum respicias, sed ad mores etiam,
quales aetate illa vigebant. Ut igitur peregrinantibus ex
locis ab Horatio descriptis plurimum delectationis oriri
diximus, sic historicis penitus Augusti tempora et Ro· ’
manorum mores scrutantibus curiosius evolvenda hora·
tiana carmina arbitramur.

Quamobrem constat jam, id quod primum posuera-
mus, Venusinum poetam externa, ut ita dicam, facie
romanum apparere, restatque ut rem multo difficiliorem
aggrediamur, utrum, expensis quae in lyricis carminibus
ad romanam patriam, res politicas vel philosophicas per·
tinent, Horatio animus vere romanus fuisse dicendus sit.

 

