.. 33 -
meritus est Horatius ut apud‘posteros communem earn
laudern cum Vergilio haberet, quod Latinorum sermo-
nem poeticum ambo adauxerint, ambo ad summum
doctissimae elegantiae fastigium provexerint.

VI. Ac nescio an magis etiam quam Mantuanus ad
profectum illum contulerit Venusinus, quem inter va-
riorum metrorum angustias coartatum summo opere in
oratione ad severas lyricae poesis leges fingenda elab0-·
rare oportuerit. Brevis enim carminis circuitus, brevis
stropha, brevis versus quam minimum sollemni poeta· ·
rum licentiae permittunt, neque ullum fere pretium
nanciscuntur, nisi subtili elegantia potissimum valeant.

Quis vero nescit doctissima metrorum et stropharum
varietate Horatium merito primas inter eos obtinuisse
qui Latinorum rem metricam auxerint ac perpoliverint?
Cum Catullus duodecim versuum genera adhibuisset,
quorum quatuor nondum civitate romana donata es· ·
sent (ι), Horatius viginti quinque versibus usus est, ex
quibus tredecim primus protulisse videtur (2), stropha-
rum vero systemata duodeviginti confinxit aut a Graecis
desumpsit, omniafere Latinis adhuc intentata. Pleraque
igitur AEolorum metra romanae lyrae « non ante vulgatas
per artes (3) » sociavit atque concinnavit, licet ne ullum
quidem vestigium operosissimi illius laboris reperire
possis, quo adversus rigidiorem latini sermonis indolem
conflictandum iuit. Neque tamen Graecorum numeros

(ι) Cf. Couxr, Et. sur Catulle, p. 188. ,
(2) Cf. L. Mutarim, De re metrica lat. poet„ l. 1 et 11(Lips.
1861). - Cf. ejusdem Libellum de metris horatianis, in edit. Hor.

Corm. (Lips. 1877).

(3) Corm. rv, 9, 3. 3

 

