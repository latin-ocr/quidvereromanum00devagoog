- 19' .-

quod sciam, dubium fuit quin horatiana carmina variam
imitandi rationem, et profectum quendam apressiori
imitatione ad integram scribendi libertatem gradatim
assurgentem denuntient3 *sed imitationis hujus initiis
Horatium nihil aliud quam meram graecorum poematum
translationem prodidisse, nulla satis probabilis ratio
evincere potest, imino multa refragari videntur. Quid ’
ipse de ingenua imitatione praeceperit(1l, quid de servili
judicaverit (a), quam acriter illi bilem moverit imitato-
rum servum pecus (3), si paululum animo reputaveris,
non facile credes, opinor, unquam illum meruisse ut in
istam imitatorum turbam, quasi cornicula furtivis nu·
data coloribus (4), truderetur. Verum enim in eadem illa
Epistula (5), qua stolidos imitatores tam vehementer
exagitat, non sine generosa quadam superbia anxiae
exemplarium superstitioni liberalem suam imitandi con·
suetudinem opponit. Cum Archilochum latini juris fecit,
non res et verba reddidi13 satis habuit numeros ani·
mosque, modos et carminis artem retinere, quibus ple-
rumque argumenta romana explicaret. Nihil ibi jactan-
tius ah Horatio praedicari fidem faciunt Archilochi
fragmenta, ex quibus ne versum quidem excerpere possis
qui satis ad epodos horatianos quadrare videatur. Statim
vero illud subjungit, quod nimis a quibusdam interpre-
tibus neglectum rei in quaestionem vocatae haud parum
lucis addit : hunc, ait, scilicet Alcaeum,

(1lArt. p. 131-135.
(2) Epist. 1, 3,15-20.
(ttfiptst. 1, 19, 19.

(4l Epist. 1, 3, 20.

(5) Epist. 1, 19, 21 seqq.

 

