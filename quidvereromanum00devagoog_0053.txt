.. 44 ..-

nes et aestus cum Euripi fluctibus Tullius non luculente
minus quarn vere contulerat (ι), mobiles Quiritium
animos (2), instabilemque popularis aurae (3) favorem
adeo declarabant ut non sine causa contendi possit inde
Horatium didicisse quam parvi ventosae plebis suffragia
facere oporteret (4). Verumenimvero vix opus esse
¹ arbitror ut moneam illurn popularium suffragiorum
contemptum signum esse, ut aiunt, temporum, satisque
denuntiare caducos veteris rei publicae mores pessum ire,
atque brevi futurum ut Augustus comitia debilitet, Tibe·
rius penitus tollat (5).

Quod ad religionis res et caerimonias pertinet breviter
et summatim attingam, cum fusius de diis jam disputa-
tum sit3 satis erit in praesens ea delibare quae romanos
mores imprimis sapiunt. Horatii carmina diis, si ita
loqui fas est, adeo plena et reserta esse ut eorum nomina
sescenties memorentur, sciunt vel qui incuriosa manu
evolverunt; neque temerarium sit contendere tarn am·
plum ibi sacrarum rerum materiam inveniri, ut, si alio-
rum opera deficiant qui de iis proprie et. peculiariter
scripserunt, possis tamen, collectis quae apud Horatium
sparsa jacent, romanae religionis effigiem satis agnoscen-
dam describere. lbi reperias Graecorum numina, quae
jampridem in civitatem allata, suas proprietates, quas
vocant, romanis numinibus induerunt, iisque tamen
ritibus coluntur qui ex vetere Romanorum religione

(ι) Cre. Pro Mur„ 17, 35.
(2) Carm. 1, 1, 7.
(3) Carm. 111, 2, ao.

(4) Epist. 1, 19, 37.
(5) Tne. Anu„ r, 15.

 

