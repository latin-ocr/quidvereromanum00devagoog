..63-

Sublato S. Pompeio, Lepidoque armis primum exuto,
· ⁸ deinde Circeios· relegato (ι), tota jam imperii moles ad
Octavianum in Occidente, Antoniumque in Oriente re·
ciderat. Cum vero in suprema potestate communicanda
. inter duos rara sit concordia, non diu obscurum fuit
mox armis decernendum, utrius in arbitrium totius
orbis imperium venturum esset. Qui fuerint in illo rerum
articulo Horatii sensus, duo ante, duo pariter post
Actiacam pugnam scripta carmina testantur : diversa
utrorumque ratio discernitur, sed idem poetae erga pa-
triam affectus.

Cum jam bellum appeteret, essetque ‘in promptu rem
publicam in summum adductum iri periculum praesagire‚
miseranda illa patriae vice permotus qua a bello ad bel-
lum currere nunquam satiata suorum sanguine videretur,
Horatius, proposita bellorum civilium atrocitate, cives ,
suos ab impio consilio avertere omni ope omnibusque

poesis viribus enisus est:

Quo, quo scelesti ruitis, aut cur dexteris
Aptantur enses conditi? (2).

Altero carmine, non jam indignationis aculeis, sed
tenerrimis animi affectibus Romam, celeberrima navis
allegoria usus, monet et precatur ne ad certissimam per-
niciem ruat. Fatendum est poetam vix melius potuisse
suum patriae amorem perspicuum facere, quam matris
morem imitando, quae, postquam in iras erupit, ad
preces et lacrimas convertitur, quo filium a scelere effi-

(1) Suam, Aug„ 16.
(a) Epod.,' 7.

 

