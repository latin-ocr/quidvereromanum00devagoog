-121—

philosophari, quando quidem neque ratioa majoribus
in philosophicis rebus adhibita respuitur neque prae·
sentium temporum necessitates omittuntur.
Verumtamen, postquam propositum assecutus mihi
videor, missis ambagibus, fatebor timore me teneri ne
injuriosius cum poeta egerim, dum philosophum ad
calculos vocarem. Confitenti venia dabitur, praesertim
cum ejusmodi periculum fuerit quod facilius cerneres
quam vitares. Non obliviscor Horatium, more poetarum,
potius philosophorum sententias carminibus inspersisse,
quam pertractasse philosophiam in abdita rerum aber-
rantem. Nemo poeta magis philosophus exstitit, semper
tamen poeta. Hac exceptione cum illo agendum suit, ne
severiores essemus, cum, carminibus in universum
spectatis, esset quod diligentiam et constantiam deside·

raremus. ἢ
Quicquid illud est, fieri nequit, quin toto in opere

Horatii philosophiam aliquam agnoscamus, qua, ut
poetae indolem, ita augusteae aetatis condicionem veris-
sime et, ut aiunt, ad vivum refert. Medicum dicas qui e
lectissimis fioribus compositiones lecerit, quas sibi utiles
expertus, amicis fidenter obtulerit. Vix praesentior me-
dicina, ut illis temporibus, parari potuit. Quod enim
apud principes illorum temporum viros litteris graecis
excultos philosophia effecerat, ut scilicet omnis in deos
fides labefieret, idem apud plebem civilia bella: cum
omnia odiis et sanguine misceri viderent, omnia humana
et divina pari contemptu haberi, quomodo fieri poterat,
ut jampridem infirmior erga deos pietas et religio e
publicis ruinis emergeret? Sublata fide, mores pariter,
ut solet, in pejus abierant. Cum litteratis viris Horatio

 

