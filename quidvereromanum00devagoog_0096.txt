..37-

carminibus egregiam Augusto navavit operam. Profli-
gatis Bruti et Antonii partibus, restabat ut aegri victorum
animi demulcerentur, mores bellis civilibus corrupti
religionum caerimoniis et legum frenis restituerentur,
denique victoriis ex imperii hostibus relatis, grata, et,
si ita loqui licet, popularis fieret Principis potestas:
quicquid autem molitus est Augustus, in id omne incu-
buit, neque unquam proposito Horatius deluit.

Dum Octavianus, reversus ab Oriente et cunctarum
rerum potestatem falsis nominibus adeptus, omui ope et
opera nititur ut praestantissimos devictarum partium
superstites viros ad se alliciat, et ad communicandos
honores invitet, Flaccus, quasi propositi conscius, hunc.
ad praeteritorum oblivionem, illum ad meliorem spem
provocat. Ita L. Sestium, qui pro quaestore in Bruti
castris militaverat, et sui ducis imagines grata memoria
colebat (r), hortatur poeta ut genio indulgeat, brevitatis

vitae eum admonens:
Vitae summa brevis spem nos vetat inchoare longam (2).

Qui veterem sub Bruto militiam sensim oblitus est,
et ab Augusto tandem consulatum accepit. Munatii quo-
que Planci, qui,·ut ait Velleius (3), morbo proditor, to-
ties ab aliis ad alios transierat, aegrimoniam consolari
studet, dum invitat ut molli mero finire meminerit

Tristitiam vitaeque labores (4).

· Haud aliter Pompeio Varo, veteri commilitoni, oblivio-

(ι) D10.Cass.,tur, 32.

(2) Carm. 1, 4, 15.

(3) 11, 83. ,

l4) carm· 1‚7; cf.0ua1.t1ad l. c.

 

