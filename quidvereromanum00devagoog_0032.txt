„23-

Neque vero mihi omittendum est multa inveniri car-
mina, in quibus non exordium quidem graeco fonte·
manavit, sed nobilis quaedam sententia qua totius car-
minis anima, ut ita dicam, contineri videtur. Modo in
clausula, modo in m‘edia parte collocatam eam vides,
velut pretiosissimam gemmam sollerter intextam, unde
in totum opus decor et lumen perfundatur. ’

Praeter eas sententias quas ex fragmentorum lyricorum
collatione novimus e Graecis ad verbum prope expressas,
innumera alia sunt in universo Horatii opere lyrico, quae
ex diligenti litterarum graecarum studio fluxisse facile
deprehendas3 doctrinam dico ad theologiam, philoso-
phiam, vel veteres fabulas spectantem, varios elocutionis
poeticae ornatus, modos et carminis artem. De horatiana
philosophia lu‘sius postea disquiretur3 cetera nunc bre·
viter absolvam, ne longius a proposito aberrare videar.

IV. Cum, Horatii carminibus perlustratis, animo
tecum reputas quosnam deos potissimum et quibus colo·
ribus depinxerit, primum vehementer miraris quod ·
parum de vetustissimis et vere patriis Romanorum diis,
plurimum vero de graecis curasse videatur. Minus certe,
ut par erat, quam Vergilius Ovidiusquead antiqua Romae
et ltaliae numina, ad avitas religiones provocat; in grae-
cum Olympum admissum te credas, potius quam in
Capitolina templa. Sensim vero admiratio minuitur, cum
in causas inquiris cur apud Horatium patrii dii in spe-
ciem neglegantur: quas quidem causas haud difficulter
reperies, modo ad horatiani operis propositum praesen·
temque romanarumreligionum condicionem respicias.
Lyricus vates est, et, cum deos canit, oportet iis imagi-
nibus induantur, iis coloribus depingantur qui divinae

 

