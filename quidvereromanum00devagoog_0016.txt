PROOEMIUM

-ᾑι-

MATERIA ET ORDO Huius DlSPUTATlONIS

Non est quod moneam, si quis exquirat quid in
graeco aliquo poeta graecum messe videatur, eum super·
vacaneam disceptationem esse suscepturum. Namque
Graecorum ingenium, cum ad ceteras artes, tum ad
poeticam mira quadam et peculiari felicitate natum,
nunquam externae opis indiguit ut carmina conderet;
siquidem patrio solo quasi exorta, propriisque sucis
perpetuo innutrita, perfectissima illa exstitit poesis,
longo saeculorum ordine varia exquisitissimae artis opera
proferens, quae, ut nihil aliis populis debuerant, ita
cunctis ad imitandum exempla praeberent.

Longe alia fuisse latinae poesis fata adeo constat, ut
minime inanem futuram esse operam arbitrer, si quae-
ratur quomodo romanus aliquis poeta in scribendo ro·
manae paruerit indoli, alienae servierit. Quod quidem
saepius in plurimis factitatum multum contulit ad rectam
de Romanorum re litteraria aestimationem. Ut praecipua
tantum nomina attingam, ex instituta iila cum graecis

 

