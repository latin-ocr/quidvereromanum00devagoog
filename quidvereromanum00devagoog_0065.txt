..56-

hereditaria illa a majoribus accepta laude poetam super·
bite, nec quicquam antiquius habere quam ut eam aequa·
libus suis imitandam praebeat, et ad ultimam usque pos·
teritatem propaget. η

Nolim in percensendis ejusmodi carminibus nimius
videri, quae omnium memoria tenentur; praecipua indi·
care satis habebo, quaeque maxime proposito conducant.

In percelebri illo carmine quo Augustum adversus
'Parthos bellum parantem laudare instituit (1), Horatius,
pindarico artificio usus, ambigere videtur quem virum
aut heroa quemve deum canere debeat; mox diviniori
mente impulsus, et poetico spiritu velut abreptus, maxi·
mos romanae gentis viros qui patriam bellica virtute
condiderunt et in immensum auxerunt, obiter quidem,
sed iis laudibus exornat unde intellegas poetam egregia
in illos patriae veros patres lerri admiratione. Quid
multa? brevem quamdam ibi romanae virtutis et gloriae
tabulam adspiciendam proponit, splendidis coloribus
depictam, quam romanis sensibus romanaque majestate
quasi animari nemo sanus diffiteatur.

Age ver0, quis Romanorum cum romana magis super-
bia illa commemorat proelia quibus in extremum discri-
men toties adducta est Roma, ex quibus autem ad sum-
mum gloriae fastigium semper emersit?

Quam neque finitimi valuerunt perdere Marsi,
Minacis aut Etrusca Porsenae manus,
AEmula nec virtus Capuae, nec Spartacus acer

Novisque rebus infidelis Allobrox,
Nec leta caerulea domuit Germania pube
parentibusque abominatus Hannibal (2).

(ι) Carm. 1, 12.
(2) Epod. 16, a.

 

